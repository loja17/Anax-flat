Designprinciper
===============================

Jag har valt att fortsätta analysen av [Systembolaget](http://www.systembolaget.se), [Biluppgifter](http://www.biluppgifter.se) 
och [Jula](http://www.jula.se), med samma motivering som tidigare; då samtliga webbplatser är välkända blir det, precis som användarvänlighet, snabbhet och användbarhet, viktigt med designen. Dessa sidors design skiljer sig även en del.

<h3>Metod</h3>
Bakgrundsmaterial som använts är [Wikipedia](https://en.wikipedia.org/wiki/Visual_design_elements_and_principles#Principles_of_design) och de rekommenderade [klippen](https://www.youtube.com/playlist?list=PLKtP9l5q3ce-oz7aoBkk-oEn4xzGbtqxU) på Youtube.
Enligt [artikeln](https://en.wikipedia.org/wiki/Visual_design_elements_and_principles#Principles_of_design) på Wikipedia defineras olika designelement som linjer, riktning, form, storlek, struktur, värde och färg. Sedan finns det principer som sammansätter dessa element till en design. Om designen blir bra eller inte beror på hur väl principerna tillämpas. Olika principer som tas upp i artikeln är balanserad, symmetrisk, hirearkisk, proportionerlig och dominant.
Vidare presenteras även i [Youtube-klippen](https://www.youtube.com/playlist?list=PLKtP9l5q3ce-oz7aoBkk-oEn4xzGbtqxU) ett antal principer för design. Balans (där den visuella vikten fördelas lika), Alignment (där olika element bildar en rak linje), Emphasis (betoning på det viktiga), Proportion (där objekten relateras till varandra), Rörelse (riktad optisk rörelse), Mönster (upprepning av ett objekt), Kontrast (skillnader betonas) och Enighet (olika element är harmoniskt arrangerade).


<h2>Webbplats 1: Systembolaget.se</h2>

[FIGURE src="image/analys/systembolaget.png"]

På Systembolaget säljs alkohol och webbplatsen riktar sig således till personer i Sverige som är över 20 år gamla. På Systembolagets webbplats kan man läsa om deras sortiment, hitta butiker och dess öppettider samt beställa hem alkohol.

Webbplatsens design påminner om Systembolagets logga vad gäller typsnitt och färg. Det finns mycket information om den är fördelat på ett bra sätt och webbplatsen ser enkel och stilren ut. Jag tycker att designen gynnar Systembolaget och jag får ett positivt intryck av den. Webbplatsen är simpel men lätt att navigera i samtidigt som det är lätt att se att Systembolaget har hemleverans av sina varor vilket underlättar för kunderna. Det är även lätt att se vilka varor som finns i vilken butik. 

Jag tycker att webbplatsen kännetecknas av flera av de ovan nämna designprinciperna. Dels balans och symmetri då den visuella vikten är jämnt fördelad, men även alignment då de olika elementen bildar raka linjer. Vissa delar är något hirearkiska, det vill säga att det viktigaste syns bäst.

Designprinciperna är lika för framsidan och undersidorna som syns överst i menyn. När man går in på menyn nedanför sökfältet, som visar olika drycker (öl, vin eller alkoholfritt) syns ingen hirearkisk deisgn utan allting är likt fördelat. Dessa undersidor ser likadana ut.


<h2>Webbplats 2: Biluppgifter.se</h2>

[FIGURE src="image/analys/biluppgifter.png"]

Biluppgifters webbplats tillhandahåller information om fordon i Sverige och riktar sig därmed till bilintresserade personer. Man skriver in ett fordons registeringsnummer för att söka efter information om fordonet vilket kan vara bra när man tex ska köpa en bil.

Webbplatsen är simpel och designen likaså. På framsidan finns inte mycket information utan det dyker upp först när man sökt efter ett fordon. Jag tycker att designen gynnar Biluppgifter då den inte är för mycket och gör det lätt för användaren att förstå vad som är viktigast. Huvudsyftet är ju att söka efter fordon och sökfunktionen ligger i fokus. 

Jag tycker att webbplatsen kännetecknas av den hirearkiska och proportionerliga principen. Huvudsyftet (sökfunktionen) har mest fokus och de olika delarna som syns på framsidan (logga, sökfunktion, meny, inloggning och fält för sparade favoriter) är relaterade till varandra formmässigt.

Designprinciperna som används på förstasidan används även på undersidorna. Dock är det lite mer fokus på proportion och symmetri när undersidorna visas; sökfältet är kvar längst upp men blir lite mindre för att de ska bli mer fokus på informatinen som tas fram.


<h2>Webbplats 3: Jula.se</h2>

[FIGURE src="image/analys/jula.png"]

Jula är ett företag som säljer "allt för hemmafixare och proffs", vilket innebär verktyg, färg, trädgårdsredskap, biltillbehör och mycket mer. På Julas webbplats kan man läsa om produkter och se var de finns i lager samt läsa om aktuella kampanjer med mera. 

Webbplatsen domineras av samma röda färg som Julas logga. Det finns mycket information och alla produkter kategoriseras i vänsterspalten vilket gör det lätt för användaren att navigera sig.

Även om det blir väldigt mycket att ta in när man besöker Julas webbplats så tycker jag att designen gynnar Julas mål och syfte. Man vill tillhandahålla information om aktuella produkter och kampanjer och finns det många produkter så är det mycket som måste synas på webbplatsen. Jag får en igenkännande känsla av designen, då den påminner myckett om Julas logga och hur det ser ut i Julas butiker. 

Jag tycker att webbplatsen kännetecknas av den hirearkiska principen och alignment. Sidan är inte så balanserad med tanke på vänstespalten men de olika elementen bildar raka linjer. Det som Jula verkar anse vara viktigast (aktuella produkter och kampanjer) har mest fokus i form av en stor bild.

På undersidorna används liknande designprinciper som på förstasidan, dock ser jag mer balans på undersidorna. Jag skulle säga att det hirearkiska försvinner och istället används balans och symmetri.

Jag har gjort analysen på egen hand.